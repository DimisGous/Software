# Software
Εκπαιδευτικό λογισμικό

Το αποθετήριο περιλαμβάνει projects και διδακτικά σενάρια με εκπαιδευτικά λογισμικά και πλατφόρμες.

1. **STEAM και Astrometrica**

Πρόκειται για STEAM σενάριο που αφορμάται από διδακτική ενότητα των Λατινικών. Οι μαθητές/μαθήτριες καλούνται να δημιουργήσουν ένα πρωτότυπο που αναπαριστά τις φάσεις της Αφροδίτης. Στη συνέχεια θα αναπτύξουν τις δεξιότητές τους στην παρατήρηση και τον πειραματισμό μέσα από τη χρήση του λογισμικού **Astrometrica**.  Με την ολοκλήρωση του έργου αναμένεται οι μαθητές/μα-θήτριες να κατανοήσουν βαθύτερα τη συμβολή του Γαλιλαίου στην αστρονομία και την επιστημονική μέθοδο. Το διδακτικό σενάριο κατατέθηκε ως εργασία στο **Εκπαιδευτικό Πρόγραμμα Σπουδών: Επιστήμες, Τεχνολογία, Μηχανική, Τέχνες και Μαθηματικά (STEAM) για Εκπαιδευτικούς** που δημιουργήθηκε με τη χρηματοδότηση του Ιδρύματος Vodafone και το περιεχόμενό του σχεδιάστηκε από το Εργαστήριο Κινητού και Διάχυτου Υπολογισμού, Ποιότητας και Περιρρέουσας Νοημοσύνης του ΕΑΠ (DAISSy), τον Εκπαιδευτικό Μη Κερδοσκοπικό Οργανισμό Επιστήμη Επικοινωνία - Science Communication (SciCo) και το Τμήμα Έρευνας και Ανάπτυξης της Ελληνογερμανικής Αγωγής (ΕΑ).

2. **Kahoot! -- Ερωτήσεις Εισαγωγής στα Λατινικά**

Διαδραστικό project  στην πλατφόρμα **Kahoot!** με πενήντα (50) ερωτήσεις πάνω στην ύλη της Εισαγωγής των Λατινικών. Πρόκειται για ερωτήσεις είτε πολλαπλής επιλογής είτε διχοτομικές (Σωστό - Λάθος) που συνοδεύονται από σχετικές φωτογραφίες. Οι μαθητές/μαθήτριες μέσα από την επαναληψιμότητα της διαδικασίας αφομοιώνουν ευκολότερα την ύλη της Εισαγωγής. To  Kahoot! δημιουργήθηκε και χρησιμοποιείται για τη διδασκαλία του μαθήματος **Λατινικά Γ Λυκείου**.

Μπορείτε να το δείτε στην πλήρη του μορφή στον ακόλουθο σύνδεσμο: <https://shorturl.at/isPQ0>.
